# Data structure and algorithms

## Algorithm คืออะไร

Algorithm คือ ขั้นตอนการแก้ไขปัญหาใดปัญหาหนึ่ง อย่างเป็นขั้นตอน โดยสามารถระบุออกมาได้ว่า ถ้าหากเราต้องการแก้ไขปัญหานั้น จะต้องแก้ไขอย่างไร ก่อนที่เราจะแก้ไขปัญหาอะไรก็ตามสิ่งที่เราจะต้องทำเป็นอันดับแรกก็คือ เราจะต้องเข้าใจปัญหานั้นอย่างถ่องแท้เสียก่อน ว่าปัญหานั้นคืออะไร  

### วิธีการแก้ปัญหาเอาไว้ดังนี้

1. เข้าใจปัญหาก่อน ตอบให้ได้ว่า A กับ B คืออะไร (Define Problem)
2. คิด Solution ออกมาหลายๆแบบและเลือก​ Solution ที่เหมาะสมที่สุด (ซึ่งถ้าให้ Define ว่าอะไรเหมาะที่สุดก็คงจะมีหลายปัจจัยนะครับ แต่สำหรับในคอร์สนี้เราจะนิยามว่าเหมาะสมที่สุดคือโค้ดที่ทำงานเร็วที่สุด ส่วนจะวัดยังไงนั้นจะทำไปเขียนในบทต่อไปครับ)
3. นำ Solution ที่คิดไป Implement เป็นโค้ดเพื่อใช้งานจริง

สำหรับความยากในการแก้ปัญหาส่วนใหญ่จะอยู่ที่ข้อ 1 และ 2 ครับคือ เราเข้าใจปัญหามากแค่ไหน และเราจะคิดวิธีการแก้ปัญหายังไงให้เหมาะสมที่สุด ดังนั้นการจะแก้ปัญหาให้ได้อย่างรวดเร็วและมีประสิทธิภาพนั้นนอกจากประสบการณ์และการฝึกฝนแล้ว ยังต้องมีความช่างสังเกตและความคิดสร้างสรรค์เพื่อคิดไอเดียหลากหลายรูปแบบ
